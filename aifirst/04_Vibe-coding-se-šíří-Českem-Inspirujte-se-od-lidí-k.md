---
title: Vibe coding se šíří Českem. Inspirujte se od lidí kolem mě.
source: https://www.aifirst.cz/vibe-coding-se-siri-ceskem-inspirujte-se-od-lidi-kolem-me/
scraped: 2025-12-15T22:32:13.749619
---

# Vibe coding se šíří Českem. Inspirujte se od lidí kolem mě.

Vibe coding je nový obor, díky kterému mohou vyvíjet weby, aplikace a interní nástroje i lidé bez technického vzdělání. A to ať už díky AI nástrojům jako jsouLovable,V0,Replitnebo potom primárně o něco pokročilejším způsobem: přes CLI nástrojeClaude CodečiGPT Codex. Díky nim může šikovný člověk vytvořit prakticky cokoliv.

Má se za to, že poprvé se termín vibe coding objevil 3. února 2025 vtweetuAndreje Karpathyho, spoluzakladatele OpenAI, kdy napsal:

„There’s a new kind of coding I call ‚vibe coding‘, where you fully give in to the vibes, embrace exponentials, and forget that the code even exists.“

Jsme svědky obrovského posunu ve vývoji softwaru. Neznamená to, že lidé bez jakéhokoli technického vzdělání budou najednou navrhovat software pro miliony lidí nebo pro kritickou infrastrukturu. Spíše vidíme trend tzv. n-of-1 personalized software, neboli software šitý na míru konkrétním potřebám jednoho člověka. A to je přesně jeden z nejsilnějších scénářů vibe codingu.

Každý se tak může pustit do návrhu své miniaturní, technicky nepříliš náročné aplikace, která řeší problémy třeba jen pár jednotlivců, desítek lidí, nějakého klienta nebo agentury.

V zahraničí se tomu věnuje už hodně lidí. Zdá se mi, že v San Franciscu je todokonce trend č. 1! Ale daří se to dost rychle rozvíjet i v ČR. Osobně se snažím obor propagovat, vyučovat a motivovat k němu lidi někdy od května tohoto roku. A i mimo mě se to obrovsky šíří.

Už teď je kolem mě celá řada lidí, kterou vibe coding pohltil. Lidé různých profesí, kterým vibe coding změnil pohled na práci, dodal neuvěřitelné možnosti a schopnosti seberealizace.

Třeba vás jejich příklady také nadchnou!

Karolína Staňková – Studentka VUT tvořící vlastní appky

Olga Bártová – Vyvíjí startupy při full-time práci

Ondra Vymětalík – Check-in systém pro půjčovnu motorek

Michal Presse – Interní nástroje pro agenturu

Andrej Grajciar – AI First agentura z Brna

Jirka Grummich – při náročné práci stíha vyvíjet vlastní hru

Vendula Margaretis Rechová – Brand stratég s funkčním prototypem vysněné appky

Radek Pšurný – Vibe coding v designu i produkci celé firmy

Lucie Šperková – Datová analytička s AI nástroji

Martin Žatkovič – když vibe coding chytne geeka

Jindřich Fáborský – na cestě najít next big thing

Článek si můžete poslechnout také jako podcast

Karolína Staňková – Studentka VUT tvořící vlastní appky

Naši absolventku Digisemestru Káju vždycky bavily appky, hry a tvorba něčeho vlastního. Měla vždycky spoustu nápadů, ale chyběl jí technický background. Vibe coding jí dal možnost převádět své myšlenky do reality. Vytvořila si kanban board pro práci v týmu na univerzitě, workout log pro sledování vlastního tréninku nebo QR code generátor pro promo akce a workshopy.

Zatím na malých appkách. Ale myslím, že si také dost dobře uvědomuje, že cesta je cíl. A že ji tahle cesta může dovést hodně daleko. Keep going!

Olga Bártová – Vyvíjí startupy při full-time práci

S Oli jsem se potkal v San Franciscu na vibe coding hackathonech. Fascinuje mě, že vedle svého full time jobu v Seznamu vyvíjíBlackBoxAnalyzer, který pomůže firmám měřit jejich viditelnost v ChatGPT, Perplexity nebo Claude. A zkouší toho víc. Velmi se zajímá o healthcare, a tak po nocích chystá např. AlzheimerBuddy – digitálního společníka pro lidi s Alzheimerovou chorobou.

Chce uspět a dělá pro to hodně. Držím jí palce.

Ondra Vymětalík – Check-in systém pro půjčovnu motorek

Můj kamarád Ondra rozumí WordPressu a má celkem slušný technický background. Proto pro něj bylo přirozené se s Claude Code pustit do výroby systému na automatický check-in klientů jeho půjčovny.

Totiž manuálně odbavit klienta při příchodu do půjčovny trvá třeba i 20 minut. A tak si navibe codoval svůj systém. A šetří hodiny manuální práce jeho lidí denně.

Už složitější věc, ale o to užitečnější. Pracoval na ní s přestávkami asi měsíc a půl a teď ji zdárně dokončil. Systém už teď šetří čas.

Michal Presse – Interní nástroje pro agenturu

Michal je úplně stejně posedlý vibe codingem jako já. Společně jsmeučili vibe codovat studenty na Digisemestr táboře.

Primárně vyrábí interní nástroje pro zvýšení efektivity práce agentury a jeho klientů. Udělal si třeba nástrojna vlastní RFM analýzu, appku, ve které jeho agentura plánuje a publikuje příspěvky na FB a IG, vlastní konektor pro Meta Ads do Google Sheets anebo takovou funny appku –generátor e-mailových podpisů.

Andrej Grajciar – AI First agentura z Brna

Další AI First agentura! O to víc mě těší, že zase z Brna. VMAIRAmají interní pravidlo: Každý, kdo se chce věnovat vývoji aplikace, skriptu nebo automatizace jakéhokoli procesu, má na to prakticky neomezený prostor. Stačí, když přijde s jednoduchým odhadem času a přínosu.

Tedy firma, která aktivně podporuje vibe coding v týmu. Fandím!

V tomto roce u nich vznikl větší počet interních toolů a skriptů. Na kalkulace, vizualizace, interpretace nebo efektivnější správu kampaní.Interní tooling je za mě asi nejsilnější scénář vibe codingu!

Jirka Grummich – při náročné práci stíhá vyvíjet vlastní hru

Jirka je můj bratranec a vlastně od malička ho uznávám za to, jak detailně se umí ponořit do věcí. Jirka dokázal spálit stovky hodin v editorech map různých her a vytvářet věci, které byly promakanější než od výrobce. Teď ve své fázi kariéry nemá tolik času, ale vibe coding mu stejně otevřel tu možnost vyvíjet svou vlastní hru. Maká na simulátoru korporátního manažera.

V jeho hře má manažer svůj počítač s Windows XP. V něm může posílat e-maily v Outlooku, otevírat Word, dávat okna přes sebe. No prostě Jirka v rámci své hry navibe codoval počítač s Windowsem. Crazy!

Těším se, co z toho bude.

Vendula Margaretis Rechová – Brand stratég s funkčním prototypem vysněné appky

Vendy se s kamarádkou Eliškou účastnila méhoHack Your Weekend. Už od roku 2023 sní o vlastní appce, ale dostat se k reálnému vývoji byl problém. Spousta času, peněz, rizik. Teď své představy realizovaly ne do wireframu nebo designu, ale pomocí Lovable do funkčního prototypu, který ukazují světu, získávají feedback, odborníky do týmu a také míří za investory.

Držím jejichSenziliupalce!

Radek Pšurný – Vibe coding v designu i produkci celé firmy

Další pro mě brněnská ikona vibe codingu. Díky němu dokonce vibe coding plně prorostl do jeho firem. Designéři, kteří navrhují mobilní aplikaci, primárně netvoří wireframe a statické designy, ale rovnou vibe codují prototyp.

Obchodníkům zvyšují šance tím, že mají appku, která vytvoří prezentaci a video na míru klientovi.

Animátoři v jejich studiu dříve trávili hodiny vytvářením repetitivních elementů, tak si vytvořili vlastní plugin, který jim na jeden klik natáhne stovky parametrů z databáze. V menším týmu teď díky vibe codingu udělají násobně víc práce.

Lucie Šperková – Datová analytička s AI nástroji

Lucii vibe coding pomáhá v její práci s daty. Díky vibe codingu a napojení do databází přes MCP dokáže rychle generovat často chybějící dokumentace pro mnoho modelů a reportů najednou, optimalizovat dotazy v různých jazycích a ptát se na data přirozeným jazykem.

Připravuje sémantické modely s business logikou na práci s agenty. Kromě toho si vytváří appky pro svůj koníček – létání. Vibe coduje appku na procvičování testů k pilotním zkouškám pro žáky v aeroklubu nebo se snaží vytvořit jednoduchý doporučovací meteobriefing pro piloty.

Martin Žatkovič – Když vibe coding chytne geeka

Martin programovat umí, ale klasický vývoj nestačil tempu jeho nápadů. Od léta (při práci) naplno vibe coduje a teď posouvá spoustu projektů najednou. Pustil se do vlastní online hry, řeší obrovský tool Krakatice pro ověřování relevance studií, tvoří vlastní menší SAASka…

Psal mi o tom, jak úkoly, které mu dříve zabraly 6 MD, zvládne odbavit za 30 minut a přitom výsledek je stejný. Nejčastěji automatizace pomocí skriptů, scrapování a práce s daty, interní administrace, přímá implementace AI flows, tvorba analýz – vše je pro něj nyní na dosah pár promptů.

Je pro mě neuvěřitelně zajímavé sledovat, když nadšení naplno propukne u technicky založeného člověka, který má navíc spoustu vlastních nápadů.

Screenshot

Jindřich Fáborský– Na cestě najít next big thing

Já jsem vibe codingem fascinovaný stejně jako všichni výše uvedení. Dělám teď už na své asi 30. aplikaci a stále hledám scénář, ve kterém bude mít můj projekt největší hodnotu. V posledních dnech jsem dělal:

kompletní appku pro můj startupMokabu

na vlastním SEO reporting nástroji

prototyp něčeho jako jeChatGPT Atlas, akorát orientovaný na ochranu soukromí

nástroj na řízení celého marketingu menších firem

Vibe coding a konkrétněClaude Codemnohonásobně přesahuje to, co si většina lidí představí: programování přes AI. Je to nový způsob přemýšlení, nový způsob práce.

Jak začít s vibe codingem?

Nyní je ideální čas začít. A stále stihnete být mezi prvními v oboru… Jak na to?

Vyzkoušejte si napromptovat jednoduchou webovou stránku, nebo třeba minihru typu had přímo ve vašem rozhraní Claude či ChatGPT. A zkuste si ten projekt chvíli rozvíjet.

Zkuste si dát podobný prompt doLovable,ReplituneboV0.

Mírně techničtější lidi možná potěší si pohrát s novým rozhranímGoogle AI Studio. To má i pověstné tlačítko „zkusím štěstí“, které vám dám prvotní inspiraci, co vůbec můžete vytvářet.

Tam někde vaše cesta začíná. Pak už stačí jen hloubit králičí noru. Dívat se, co všechno můžete. Jak jednotlivé modely reagují na vaše vstupy. Zajímat se o to, co dělají. Možná budete mít stejnoufilozofii jako já, že cesta je cíl.

Pokud vás to chytne, doporučuji se začít učit robustnější nástroje, ve kterých už pak můžete skutečně téměř cokoliv:Claude CodeneboGPT Codex.

A pokud byste chtěli, mohu být vaším průvodcem vkurzu AI First. Tam učím celý mindset i konkrétní techniku, jak vibe codovat. Sdílím upřímně všechno, co jsem se letos naučil.

Jindřich Fáborský

Od roku 2012 vytváří projekty, které pomáhají českým marketérům. Založil Marketing Festival, Digisemestr a v minulosti spoluzaložil také veletrh Reshoper, který byl v roce 2021 úspěšně prodán společnosti Shoptet. Letos založil konferenci Hack Your Way, kde učí, jak nahrazovat marketingový rozpočet chytrými řešeními a také pomocí AI. Kromě toho podporuje podnikavost lidí prostřednictvím projektů Hack Your Weekend a Hack Your Morning. Je autorem kurzu AI First, ve kterém sdílí své zkušenosti s vibe codingem a využíváním umělé inteligence v marketingu.

Vibe coding se šíří Českem. Inspirujte se od lidí kolem mě.31. 10. 2025

10 věcí, se kterými vám pomůže Claude Code30. 10. 2025

Založil jsem startup Mokabu. A vyvinul ho přes AI.14. 10. 2025

Co je to AI First Mindset?13. 10. 2025

Proč je vibe coding nejužitečnější dovednost dneška?12. 10. 2025

---

**Zdroj:** [Vibe coding se šíří Českem. Inspirujte se od lidí kolem mě.](https://www.aifirst.cz/vibe-coding-se-siri-ceskem-inspirujte-se-od-lidi-kolem-me/)
